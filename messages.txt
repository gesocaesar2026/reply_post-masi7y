يا حبيبي لما تحس إنك ضعيف افتكر إني قوتك أنا سندك لما الكل يسيبك أنا حضني دايمًا مفتوح ليك مهما حصل تعالى لي بقلبك وأنا أريحك.

لما الدموع تغلبك والليل يطول عليك أنا شايفك وسامعك ومافيش دمعة بتنزل منك إلا وأنا ماسكها في إيدي أنا إلهك اللي بحبك.

أنا مش بعيد عنك زي ما بتفكر أنا أقرب من نفسك ليك بتكلمك في صمتك وبحضنك في حزنك ما تفقدش الرجاء فيّ.

كل مرة بتنهار فيها أنا بكون جنبك مش عشان ألومك لكن عشان ألمك في قلبي أنا إله الرحمة مش إله القسوة.

حتى لو مش شايفني أنا شغّال لأجلك بجهز لك طريق أفضل من اللي كنت بتحلم بيه بس اصبر عليا وصدق إنك في عيني غالي.

أنا شايفك شايف جواك التعب والخذلان شايفك بتحاول تبان قوي بس تعبت تعالى وارتاح في محضري أنا السلام الحقيقي ليك.

مافيش حاجة بتفوت من تحت عيني ولا وجع بيعدي من غير ما أنا أكون فيه معاك أنا ماسك بإيدك حتى لو أنت مش حاسس.

كل صوت أنين بتخرجه من غير ما تتكلم أنا سامعه أنا مش مستني منك كلام أنا مستنيك تسيبلي قلبك وأنا هعوضك فوق ما تتصور.

أنا اللي غفرت لبطرس بعد ما أنكرني وغسلت رجلين اللي هيخونني مافيش حاجة بتمنعني أحبك ولا في ذنب أكبر من نعمتي.

مفيش خطية تمنعني أحبك أنا جيت مخصوص عشان أحررك منها خد غفراني وابدأ من جديد أنا مش بحسبلك الماضي أنا بكتب معاك بداية جديدة.

أنا مش هعدي عليك وأنت موجوع وأسكت أنا الإله اللي بيدخل جوه الجرح مش عشان يزيده لكن عشان يشفيه بحبه ونعمته.

لو الكل نسيك أنا فاكر كل نفس أخدته لو حسيت إنك ضايع أنا اللي بسيب التسعة وتسعين علشانك أنا ما بتهونش عليا.

أنا مش بس سامعك أنا حاسس بيك أنا اللي بكيت على قبر لعازر وبحزن لدمعتك وبحضنك في وحدتك.

تعالى لي زي ما أنت بتعبك وكسرك أنا مش طالب منك الكمال أنا هاعمل فيك التغيير بنعمتي ومحبتي.

مهما بعدت أنا بدور عليك ومشتاق أرجعك في حضني أنا ما باقفلش بابي ولا بوقف محبتي مهما حصل.

كل مرة بتحس إنك مش نافع أنا شايف فيك جمال مش شايفه غيري أنا اللي خلقتك بإيديا وفديتك بدميا.

أنا اللي شايف بكرة وإزاي هيكون أفضل من إمبارح بس امسك إيدي وخليك واثق إني مش بسيبك لحظة.

لو الدنيا كلها خذلتك أنا موجود لو محدش حس بيك أنا حاسس ولو كل الأبواب اتقفلت بابي دايمًا مفتوح.

أنا اللي مسكت بإيدك وأنت بتقع وأنا اللي رجعتك تاني على رجليك أنا معاك طول الوقت حتى لو مش شايفني.

لما تلاقي نفسك في دوامة مش قادر تطلع منها بصلي أنا اللي أوقف العاصفة وأقول لها اسكتي وأسكتها.

أنا مش عايزك تعيش في خوف ولا قلق سلامي مش زي سلام العالم سلامي بيدخل القلب وسط الزحمة ويهديك.

